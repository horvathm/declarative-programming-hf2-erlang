<!DOCTYPE html PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<!-- saved from url=(0047)http://dp.iit.bme.hu/dp-current/dp16a-khf1.html -->
<html><head><meta http-equiv="Content-Type" content="text/html; charset=UTF-8">

<title>DP16A 1. kis házi feladat</title>
   <link rel="StyleSheet" href="./DP16A 1. kis házi feladat_files/syntax.css" type="text/css" media="screen">
</head>
<body>

<table width="100%">
<tbody><tr>
<td width="50%">BME Villamosmérnöki és Informatikai Kar
<br>Mérnök-informatikus alapszak</td>

<td>
<div align="right">Nappali tagozat</div>

<div align="right">2016/2017-es tanév, őszi félév</div>
</td>
</tr>
</tbody></table>

<center>
<h1>Deklaratív programozás</h1>
<h2>1. kis házi feladat: Mátrix feldarabolása </h2>
1.0 változat
<br>Utolsó módosítás: 2016-09-16<br>
Kiadás: 2016-09-16<br>
Beadási határidők a <a href="http://dp.iit.bme.hu/dp-current/index.html#hf">fõoldalon</a>.
</center>

<h3>A feladat</h3>

<p>A feladat egy mátrix kisebb mátrixokra való feldarabolása, és
a kis mátrixok elemeit tartalmazó listák előállítása.
</p>

<p>A feladat paramétere egy <i>(R,C)</i> számpár, ahol
<i>R</i>, ill. <i>C</i>
a kis mátrixok sorainak, ill. oszlopainak a számát adja meg.</p>

<p>
Egy <i>M</i> mátrix <i>(R,C)</i> paraméterű feldarabolását a
következőképpen végezzük el:
</p>

<ol>
<li> Az első <i>R</i> sor után húzunk egy vízszintes elválasztó vonalat, majd minden
   további <i>R</i> sor után is.

</li><li> Az első <i>C</i> oszlop után húzunk egy függőleges elválasztó vonalat, majd
   minden további <i>C</i> oszlop után is.

</li><li> Az elválasztó vonalak által határolt minden egyes, nem üres kis mátrix elemeiből
   sorfolytonosan egy-egy listát képezünk.

</li><li> A kis mátrixok elemeiből az előző pont szerint képzett listákat
   egyetlen listába gyűjtjük össze, tetszőleges sorrendben.
</li></ol>

<p>
Az így előállított listák listáját nevezzük az <i>M</i> mátrix <i>(R,C)</i>
paraméterű feldarabolásának.
</p>

<p>
Írjon olyan Prolog-eljárást, illetve Erlang-függvényt, amely előállítja
egy  <i>M</i> mátrix <i>(R,C)</i> paraméterű feldarabolását!
</p>

<p>
A mátrixot – mindkét nyelven – sorok listájaként adjuk meg; az első
listaelem felel meg a mátrix első sorának s.í.t. A mátrix minden egyes sorát az adott
sorban levő mátrixelemek listájaként ábrázoljuk; a lista első eleme
tartalmazza az adott sor első elemét s.í.t.
</p>
<p>
Feltételezheti (tehát nem kell ellenőriznie), hogy a mátrix minden sora
azonos számú elemből áll; ezt a számot nevezzük a mátrix oszlopszámának.
Feltételezheti, hogy a mátrix sorainak és oszlopainak a száma legalább 1.
Végül feltételezheti, hogy a feldarabolás paraméterében megadott <i>R</i>
és <i>C</i> mennyiségek pozitív egész számok (azaz <i>R,C≥1</i>).
</p>
<p>
A feldarabolás eredménye egy olyan lista, amelynek elemei a bemenetként
megadott mátrix elemeiből képzett, nem üres listák. Az utóbbi listák hossza
nem feltétlenül egyezik meg.
</p>

<h3>Prolog-specifikációk</h3>

<p>
Írjon Prolog-eljárást <code>feldarabolasa/3</code> néven egy tetszőleges
mátrix adott paraméterű feldarabolására! A mátrix elemei
tetszőleges Prolog-kifejezések lehetnek.
</p>
<p>
A feldarabolás paraméterét a `<code>-</code>´ operátorral képzett <code>R-C</code>
Prolog-kifejezéssel adjuk meg.
</p>
<p>
A <code>feldarabolasa/3</code> első, bemenő argumentuma a mátrix, második,
bemenő argumentuma a feldarabolás paramétere, míg harmadik, kimenő argumentuma a
feldarabolás eredménye.
</p>
<p>
A <code>feldarabolasa/3</code> eljárás argumentumaival kapcsolatos elvárásokat az
alábbi típuskommentekben formálisan is leírjuk (a Mercury típusleíró nyelvének
segítségével), majd megadjuk az eljárás fejkommentjét.
</p>
<pre><span class="comment">% :- type matrix == list(row).
% :- type row == list(any).
% :- type parameter ---&gt; subRows-subCols.
% :- type subRows == int.
% :- type subCols == int.
% :- pred feldarabolasa(+matrix, +parameter, ?list(list(any))).
% feldarabolasa(Mx, P, LL): Az LL lista az Mx mátrix P paraméterű feldarabolása.
</span></pre>

<h3>Erlang-specifikációk</h3>

Írjon Erlang-függvényt <code>khf1:feldarabolasa/2</code> néven egy tetszőleges
mátrix adott paraméterű feldarabolására!

<pre><span class="comment">%% @type matrix() = [row()].
%% @type row() = [any()].
%% @type parameter() = {subRows(), subCols()}.
%% @type subRows() = integer().
%% @type subCols() = integer().
%% @spec khf1:feldarabolasa(Mx::matrix(), P::parameter()) -&gt; LL::[[any()]].
%%   Az LL lista az Mx mátrix P paraméterű feldarabolása.
</span></pre>

A programot tartalmazó modul attribútumai ezek legyenek:

<pre>-module(khf1).
-author('email@unit.org.hu').
-vsn('year-mm-dd').
-export([feldarabolasa/2]).
<span class="comment">%-compile(export_all).</span>
</pre>

<h3>Példák</h3>

<h4>Prolog</h4>

<pre>| ?- feldarabolasa([[a,b,  c,d],
                    [e,f,  g,h]], 2-2, LL).
LL = [[a,b,e,f],
      [c,d,g,h]] ? ;
no
| ?- feldarabolasa([[a,b,  c,d],
                    [e,f,  g,h],

		    [i,j,  k,l],
                    [m,n,  o,p]], 2-2, LL).
LL = [[a,b,e,f],
      [c,d,g,h],
      [i,j,m,n],
      [k,l,o,p]] ? ;
no
| ?- feldarabolasa([[a,b,c,  d],
                    [e,f,g,  h],
                    [i,j,k,  l],

                    [m,n,o,  p]], 3-3, LL).
LL = [[a,b,c,e,f,g,i,j,k],
      [d,h,l],
      [m,n,o],
      [p]] ? ;
no
| ?- feldarabolasa([[a,b,  c,d],
                    [e,f,  g,h],
		    [i,j,  k,l],

		    [m,n,  o,p]], 3-2, LL).
LL = [[a,b,e,f,i,j],
      [c,d,g,h,k,l],
      [m,n],
      [o,p]] ? ;
no
| ?- feldarabolasa([[a,b,c,  d],
		    [e,f,g,  h],

		    [i,j,k,  l],
		    [m,n,o,  p]], 2-3, LL).
LL = [[a,b,c,e,f,g],
      [d,h],
      [i,j,k,m,n,o],
      [l,p]] ? ;
no
| ?- feldarabolasa([[a,b,  c,d],

                    [e,f,  g,h],

		    [i,j,  k,l],

		    [m,n,  o,p]], 1-2, LL).
LL = [[a,b],
      [c,d],
      [e,f],
      [g,h],
      [i,j],
      [k,l],
      [m,n],
      [o,p]] ? ;
no
| ?-
</pre>

<h4>Erlang</h4>

<pre>1&gt; c(khf1).
{ok,khf1}
2&gt; khf1:feldarabolasa([[a,b,c,d],
2&gt;                     [e,f,g,h]], {2, 2}).
[[a,b,e,f],[c,d,g,h]]
3&gt; khf1:feldarabolasa([[a,b,c,d],
3&gt;                     [e,f,g,h],
3&gt;                     [i,j,k,l],
3&gt;                     [m,n,o,p]], {2, 2}).
[[a,b,e,f],
 [c,d,g,h],
 [i,j,m,n],
 [k,l,o,p]]
4&gt; khf1:feldarabolasa([[a,b,c,d],
4&gt;                     [e,f,g,h],
4&gt;                     [i,j,k,l],
4&gt;                     [m,n,o,p]], {3, 3}).
[[a,b,c,e,f,g,i,j,k],
 [d,h,l],
 [m,n,o],
 [p]]
5&gt; khf1:feldarabolasa([[a,b,c,d],
5&gt;                     [e,f,g,h],
5&gt;                     [i,j,k,l],
5&gt;                     [m,n,o,p]], {3, 2}).
[[a,b,e,f,i,j],
 [c,d,g,h,k,l],
 [m,n],
 [o,p]]
6&gt; khf1:feldarabolasa([[a,b,c,d],
6&gt;                     [e,f,g,h],
6&gt;                     [i,j,k,l],
6&gt;                     [m,n,o,p]], {2, 3}).
[[a,b,c,e,f,g],
 [d,h],
 [i,j,k,m,n,o],
 [l,p]]
7&gt; khf1:feldarabolasa([[a,b,c,d],
7&gt;                     [e,f,g,h],
7&gt;                     [i,j,k,l],
7&gt;                     [m,n,o,p]], {1, 2}).
[[a,b],
 [c,d],
 [e,f],
 [g,h],
 [i,j],
 [k,l],
 [m,n],
 [o,p]]
</pre>

<p>
A kiírásnak megfelelően mindkét nyelven jók azok a programok is,
amelyek a külső lista elemeit a fentiekhez képest más sorrendben adják vissza.
A belső listák elemeinek a sorrendjét azonban előírtuk:
minden egyes ilyen elemnek egy-egy kis mátrix elemeit <u>sorfolytonosan</u>
kell felsorolnia.
</p>

<h3>Tudnivalók a beadásról</h3>

<p>
A programok készülhetnek MS Windows alatt is, de Linux alatt is mûködniük
kell.  A beadott programokat Linux környezetben a SICStus Prolog 4.3.x,
ill. az Erlang/OTP R16B rendszerekkel teszteljük.
</p>

Ennek a kis házi feladatnak a beadása ugyan nem kötelező, azonban a
félévközi követelmények teljesítéséhez a félév során legalább három
kisházifeladat-megoldást – közülük legalább egyet Prolog és legalább egyet
Erlang nyelven – sikeresen be kell adni. Sikeres az a megoldás, amelyik az
összes tesztesetre helyes választ ad. Ha ezt a kis házi feladatot mindkét
nyelven sikeresen beadja, az természetesen két megoldásnak számit.

<p>
A programot az <a href="http://dp.iit.bme.hu/ets">Elektronikus
Tanársegéd</a> (ETS) segítségével weben keresztül lehet beadni, a <strong>HF
beadás</strong> menüpont alatt. <em>Ez az egyes számú kis
házi feladat, ennek megfelelően az ETS a beküldött megoldást
</em> <code>khf1.pl</code>, ill. <code>khf1.erl</code> <em>néven tárolja el és hivatkozik rá.</em>
(A feltöltendő állomány neve tetszőleges lehet, az ETS átnevezi.)

</p><p>Az osztályzat megállapításakor a határidőre beadott, minden
tesztesetre helyesen működő feladatmegoldásért plusz 1-1 pont jár.
</p>


<h3>Gyakorló feladatok</h3>

A házi feladat megoldásának előkészítésére a következő kisebb gyakorló
feladatok megoldását javasoljuk.

<ol>

<li>Lista szeletének (i. és j. sorszámú elemek közötti részének)
    előállítása.
</li>

<li>Sorfolytonosan, illetve oszlopfolytonosan tárolt mátrix i. sorának
    előallítása.
</li>

<li>Sorfolytonosan, illetve oszlopfolytonosan tárolt mátrix j.
    oszlopának előállítása.
</li>

<li>Sorok listájaként tárolt mátrix sorfolytonosan, illetve
    oszlopfolytonosan tárolt változatának előállítása.
</li>

<li>Sorfolytonosan, illetve oszlopfolytonosan tárolt mátrix sorok
    listájaként tárolt változatának előállítása.
</li>

</ol>








</body></html>